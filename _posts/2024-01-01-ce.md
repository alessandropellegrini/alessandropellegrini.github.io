---
layout: default
title: Calcolatori Elettronici
---
**Anno Accademico 2024/2025**  

{% capture local-url %}{{ site.url }}{{ page.id }}{% endcapture %}

## Informazioni generali

Per interagire con gli studenti e per fornire il materiale didattico ed informazioni sul corso  verrà utilizzata la piattaforma Teams (utilizzare [questo link](https://teams.microsoft.com/l/team/19%3atMgQ-CnFa1Mz1QZ0WvspYNp5hDgrpd-HfnI4W_e40PU1%40thread.tacv2/conversations?groupId=e1b4cb53-4f40-493e-a6d6-a014835501f1&tenantId=24c5be2a-d764-40c5-9975-82d08ae47d0e) per accedere).

Sono previste delle esercitazioni a casa durante il corso, che verranno comunicate sempre su Teams. <u>È necessaria l'iscrizione al corso su Delphi</u> per consentire il corretto svolgimento delle esercitazioni a casa. Le esercitazioni a casa verranno valutate con un possibile <u>bonus sul voto finale dell'esame</u>.

Le lezioni si terranno in questi orari:

-   Lunedì ore 14.00, aula 3;
-   Martedì ore 11.30, aula 3;
-   Venerdì, ore 11.30, aula 1.

## Regole d'esame

L'esame si compone di una **prova scritta** suddivisa in due parti. La prima parte verte sugli argomenti dell'intero corso e prevede domande a risposta aperta ed esercizi. La seconda parte richiede la progettazione di una o più interfacce hardware e dello sviluppo (su carta) del codice assembly dei driver dei dispositivi e di eventuali programmi per pilotare l'esecuzione del sistema.

Le prove d'esame si terranno nelle regolari sessioni di esame. È necessario ottenere la <u>sufficienza ad entrambe le parti</u> per superare l'esame. In caso di *insufficienza molto grave* al primo appello di una sessione di esame (voto finale <= 10), non sarà possibile partecipare al secondo appello della stessa sessione.

Su richiesta del docente è possibile dover sostenere anche una prova orale aggiuntiva.

## Libri di testo consigliati

- A. Pellegrini e B. Ciciani      
  *Computer Architecture: A Bottom Up Approach*       

## Programma del corso (preliminare)

* **Sistemi numerici e codici**: richiami di sistemi di numerazione (interi, reali); operazioni aritmetiche (addizione, sottrazione); codici.
* **Circuiti**: richiami di algebra di Boole; porte logiche e loro simboli grafici; funzioni di commutazione e loro forme semplificate; elementi di reti combinatorie (sintesi, codificatori, decodificatori, addizionatori, comparatori); elementi di reti sequenziali (macchine sequenziali e loro rappresentazioni, elementi di memorizzazione: flip/flop, registri, banco dei registri, memoria RAM).
* **Organizzazione e programmazione del processore z64**: macchina di Von Neumann; set delle istruzioni, metodi di indirizzamento della memoria: implementazione del sottosistema di calcolo, accenni al sottosistema di controllo.
* **Interfaccia tra processore e periferiche**: tipi e caratteristiche delle periferiche; bus; tecniche di interfacciamento dei processori con dispositivi esterni (busy waiting, interruzioni vettorizzate).
* **Gestione della memoria**: la gerarchia di memoria; memoria secondaria e memoria primaria; memoria cache.
* **Architettura pipeline di processori di tipo RISC**: concetti di base delle architetture a pipeline; vantaggi e svantaggi dell'organizzazione a pipeline; prestazioni delle architetture a pipeline.
* **Accenno ai sistemi multicore**. concetti di base sui sistemi multicore e loro programmazione (ordine di programma e di memoria), sistemi multi-cache (protocolli di coerenza e consistenza), accenni alla programmazione parallela.
